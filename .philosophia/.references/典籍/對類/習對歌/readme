習對歌


格式對
------
平對仄 仄對平 反切要分明
有無虚與實 死活重兼輕
上去入音爲仄韻 東西南字是平聲
實對實 虚對虚 輕重莫偏枯 留心勤事業

五音對
------
滿腹富詩書 古人已用三冬足 年少今開萬卷餘
尋義理 辨音聲 呼吸習調停 角宫商徴羽
牙齒舌喉唇 難呼語氣皆爲濁 易紐言辭盡屬清


天文對
------
天對地 地對天 天地對山川
清風對皓月 暮雨對朝煙
北斗七星三四點 南山萬壽十千年
天對日 雨對風 遠漢對長空
祥雲對瑞雪 露重對霜濃
微雨洒波絞縐緑 細風吹燭影揺紅

時令對
------
春對夏 夜對晨 夏至對秋分
重陽對七夕 上巳對清明
三百枯棊消永晝 十千美酒賞芳辰

地理對
------
泉對石 水對山 峻嶺對狂瀾
柳堤對花囿 澗壑對峯巒
舟横清淺水村晚 路入翠微山寺寒

宫室對
------
樓對閣 寺對宫 庭院對垣墉
千門對萬瓦 屋角對庭中
畫棟雕梁風殿閣 明堂淨室月簾櫳

國號對
------
今對古 漢對唐 五帝對三皇
晉齊韓趙魏 呉蜀宋陳梁
虞夏商周爲四代 禹湯文武是三王





